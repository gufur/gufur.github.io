---
layout: post
title:  "2023-09-08 Vandring Ritsem Gränsleden och Abisko mot Kårsavagge"
date:   2023-09-08 18:40:45 +0100
categories: jekyll update
---
<h3>Roadtrip Lofoten via Ritsem och Abisko</h3>
Min fru och jag har alltsedan vi besökte Ritsem och Abisko första gången tillsammans, längtat att göra vandringar i områdena. Nu hade vi under januari och februari planerat några kortare vandringar med utgångspunkt från Ritsem resp. Abisko. Tanken att även lägga till Lofoten till vår roadtrip dök upp först framemot sommaren. 
Det här inläggets fokus är Ritsem - Gränsleden och Abisko mot Kårsavagge. Turen på Lofoten återges i annat inlägg.
Vad beträffar Ritsemturen var planen att ta bilen upp till Sitasjaurestugan och därifrån vandra norrut ett par dagar och sedan vända tillbaka. Sist vi var uppe var vägen öppen mellan de bägge stugorna men nu visade det sig att samerna hade stängt vägen för alla utom de som har speciellt passertillstånd. Att vandra längs vägen fram och tillbaka dvs. 2 x ca 2 mil för att sedan börja vandringen vid Sitasjaure kändes inte som ett alternativ. Vi var alltså tvungna att planera om i all hast. Stugvärden rekommenderade Gränsleden. Den går på södra sidan av Siegokjavrre med utsikt mot Akka och Akkajaure. Leden går mot norska gränsen. Ett annat alternativ hade varit att ta båten över till sydsidan av Akkajaure och gå Padjelantaleden eller Nordkalottleden men det hade vi inte riktigt tid för den här gången så det får bli ett annat år.

Gränsleden:
Sagt och gjort vi hade tre nätter på oss. Det var bara att ge sig av och vi kom iväg vi 11-tiden. Tältplats med vatten hittar vi väl längs vägen, tänkte vi. Enligt kartan är de första 2 km är en stigning på runt 250 m genom allt glesare björkskog fram till kalfjället. 

Utsikten ner mot Ritsem och Akkajaure
![Utsikt](/img/RitsemGränsleden/2023-08-30_11.52.13_UtsiktNerMotRitsem.jpg "Utsikt ner mot Ritsem STF")

För oss går det långsamt det är uppför och mycket stenigt. En del stenar är så stora att vi vid några ställen var tvungna att klättra över dom. Den första tänkbara tältplatsen med rinnande vatten når vi efter knappt 5 km. 

Tvättkärnen
![](/img/RitsemGränsleden/2023-08-30_16.25.12_braTvättkärn.jpg "Tvättkärn")

Bra Tältplats
![](/img/RitsemGränsleden/2023-08-31_18.03.41_perfektTältplats.jpg "Bra Tältplats")

Platsen var i det närmaste perfekt nattplats. Den är plan men med viss lutning om det skulle bli regn, bra att tvätta sig och ta vatten (N67,7445 E17,4042) samt en vidunderlig utsikt.
Skönt var det, för vi var rejält trötta. Klockan var runt 16 så vi vågade inte gå längre. Sannolikheten att det gick lika långsamt framöver som hittills och med få tältmöjligheter så skulle vi få tälta utan rinnande vatten. Platsen hade en fantastisk utsikt över Akkaglasiären och Akkajaure. Här skulle man kunna stanna fler dagar.

Akkamassivet
![Utsikt](/img/RitsemGränsleden/20230901_113804 AkkaMassivet.jpg "Akkamassivet")

Vi tog god tid på oss på morgonen därpå för att njuta av platsen.  Vi hade väl inte något direkt mål för dagen men 4-6 km var väl rimligt. Nu visade det sig att terrängen var snarlik den vi redan gått . I rättvisans namn får jag erkänna att den var bättre med mindre stenar, mer längsgående bergåsar och i stort inga större uppförslut. Det var dock fortfarande dåligt med tältplatser (så långt vi gick). På något sätt så tröttnade vi på terräng och landskapsbild. Det blev inte roligt att vandra längre dessutom skulle vi få oväder sista dagen om vi fortsatte så vi beslutade att gå tillbaka till den tältplats vi använt under natten. Vi gick runt 3 km fram och lika långt tillbaka. Det var ju en så fin tältplats. Vi kom fram tidigt på em och njöt i fulla drag av platsen och fjällmiljön.

Solnedgång över kärnen
![Utsikt](/img/RitsemGränsleden/IMG_0643_solnedgångÖverKärnen.JPG "Solnedgång över kärnen")

Akka i solnedgång
![Utsikt](/img/RitsemGränsleden/IMG_E0654_AkkaSolnedgång.JPG "Akka i solnedgång")

Lysande stenar i månskenet
![Utsikt](/img/RitsemGränsleden/IMG_E0661_StenarLyserMånsken.JPG "Lysande stenar i månskenet")


Dagen därpå tog vi återigen god tid på oss på morgonen för att riktigt njuta av platsen. Så småningom lullade vi ner till Ritsem och avnjöt lite skumpa för att fira denna korta vandring.

Gränsleden verkar inte vara en välfrekventerad led. Under hela vandringen träffad vi bara på 6 par/ensamvandrare och sista dagen inga alls.

<b>Mot Abisko och Kårsavagge:</b>

Dagen därpå tog vi bilen och styrde mot Kiruna och sedan Abisko. På vägen tittade vi på Suorvadammen, Naturrum Laponia samt Kiruna Kyrka (öppen fram till 16).
Suorvadammen, vilken kolossal konstruktion. Hur många lastbilar gick det åt för att köra dit alla dessa massor av sten och grus? Hur beräknar man hållfastheten i en sådan konstruktion?

Titta gärna in på Naturrum Laponia om inte annat för att beundra byggnadsverket och hantverken i metallnät. Dessutom kan man tillfredsställa kaffesuget på kaféet.

Suorvadammen.
![Suorvadammen](/img/AbiskoKårsavagge/2023-09-02_10.18.43:sourvadammen.jpg "Suorvadammen")

Laponia Naturrum

![Naturrum](/img/AbiskoKårsavagge/2023-09-02_10.47.37_NaturrumLaponia-1.jpg "Laponia Naturrum"){:width="45%"} 
![Naturrum](/img/AbiskoKårsavagge/2023-09-02_11.06.25_NaturrumLaponia-2.jpg  "Laponia Naturrum"){:width="45%"}

Har ni inte sett kyrkan i Kiruna så ta er tid att besöka detta speciella byggnadsverk. Vi tog oss även tid att proviantera en del lyxvaror  att konsumera under bilresan.

Kiruna Kyrka
![Naturrum](/img/AbiskoKårsavagge/2023-09-02_14.50.49_KirunaKyrka-ute.jpg  "Kiruna Kyrka")

 I Abisko hade vi bokat rum på STF Turiststation och en middag till kl 19. Det är andra gången vi får avnjuta deras 3 rätters middag. Den får ni bara inte missa.
 
 Trerätter på STF Turiststation
 
![Naturrum](/img/AbiskoKårsavagge/middagAbiskoStf-förrätt.jpg "Förrätt"){:width="30%"} 
![Naturrum](/img/AbiskoKårsavagge/middagAbiskoStf-varmrätt.jpg  "Laponia Naturrum"){:width="30%"}
![Naturrum](/img/AbiskoKårsavagge/middagAbiskoStf-dessert.jpg  "Dessert"){:width="30%"}

Efter en god natts sömn var det dags att packa om för nästa vandring upp mot Kårsavagge.
Varför just mot Kårsavagge?
För några år sedan gick vi från Björkliden via Låktatjokko fjällstation och vidare genom Guoblavaggi ner till Kårsavagge. Nergången från Guoblavaggi till dalgången Kårsavagge tog helt knäcken på min hälsena så vi fick ta helikopter tillbaka till Abisko (se pkt3 nedan under reflektioner).
Vår tanke var nu att slutföra den rundan genom att ta oss fram och tillbaka till Kårsavaggestugan. 
Det är en vacker och lättgången led. Visserligen börjar den med en stigning på 300 m över 3 km och det tar lite musten ur benen men utsikten över Torne träsk och Lapporten är magnifik. 

Utsikt Lapporten
![Utsikt](/img/AbiskoKårsavagge/2023-09-03_11.06.23_LapportenFrånStigMotKårsavagge.jpg "Utsikt Lapporten")

Det är ju förbjudet att tälta i Abisko nationalpark så vi fick lulla på i ca 7 km för att komma ur nationalparken. Efter ytterligare någon Km kände vi oss färdiga för dagen. Det var dags att slå läger och här var det inte svårt att hitta bra lägerplats. Runt 100 m till Kårsajokka och 50 m till stigen.

Tältplats utanför Nationalparken
![Utsikt](/img/AbiskoKårsavagge/IMG_0735_tältplatsMellanStigKårsajokki.JPG "Tältplats utanför Nationalparken")
 
 Efter middag och en kopp choklad hade det blivit mörkt och det var dags att krypa in i tältet. Det är ju lite tidigt att sova redan kl 21 så vi har tagit för vana att lyssna på någon nedladdad Podd. Det somnar man bra till. 
Nästa dag vaknade vi till en lätt regnskur. Det hade blivit väderomslag med prognos för lätt regn hård vind under dagen och det var ju inte så farligt men framemot natten lovade dom över 20 m/s. Visst, tältet står säkert kvar men frågan är vad som är njutbart. Med åldern har vi ju blivit lite bekväma av oss. Det blev en hel del diskussion till frukost. Ska vi gå vidare och satsa på en natt vid Kårsavaggestugan i storm eller gå tillbaka till Abisko. 

![Utsikt](/img/AbiskoKårsavagge/2023-09-04_10.43.13_BörjarBlåsa.mp4 "Det börjar blåsa")

Vi gick tillbaka till Abisko och tog in på Abisko Mountain Lodge. 

Det ser inte så mycket ut utifrån men väl inne är det en pärla till vettigt pris. Vi bokade en stuga med kök och toalett. Duschen låg i grannhuset mindre än 10 m från stugan. Allt rent och fräscht. Den natten blåste det så takplåtarna skallrade och vi var glada att vi inte låg i tältet.

Efter en god natts sömn och frukost satte vi oss i bilen och styrde mot Lofoten men det får du läsa om i annat inlägg.

Ibland får man unna sig lite lyx på fjället... som paramesan på soppan. Gott!
![soppa](/img/RitsemGränsleden/2023-09-01_13.50.16_ParamesanPåSoppa.jpg "Paramesan")



<b>Reflektioner och annat:</b>
1. Vad jag kan minnas av mina vandringar för ca 50 år sen hade vi aldrig problem med vädret. Joo det kunde väl regna men inget som direkt hindrade oss i våra vandringar. Nu får vi ta hänsyn till vädret och lägga om planerna i snart sagt alla vandringar. Har vädret blivit mer dramatiskt eller vi mer bekväma?
2. Jag har en stor ryggsäck. En Bergans Alpinist på 110 l. Det är min fjärde ryggsäck och det är den bästa ryggsäck jag haft. Mycket bra att bära. Inget som hänger utanpå. Jag får utan problem ner tältet. Utrymmet i botten på säcken är stort och rymmer utan problem sovsäck, liggunderlag sovkläder och annat man behöver till natten.  Dessutom har den bra fickor påsydda på sidorna. Men, se upp, det är lätt att packa den för tungt så väg den alltid och plocka bort.
Tyvärr har alla ryggsäckar idag ett för litet lock. Det liksom smalnar av uppåt och gör det svårt att få det att täcka öppningen uppåt. Varför gör man säckar på det viset. Titta på säckar från 70- och 80-talet med bra täckande lock. Kolla in både Fjällräven och Haglöfs från den tiden.
3. Angående hälsenan. Det tog mig tre år att få den tillbaka i nästa ursprungligt skick. Varken sjukvården eller sjukgymnast klarade av att reparera den. Till slut fick jag en rekommendation att gå till Idrottsskadespecialisterna/Hälsenespecialist. Dom fixa den på 2 månader. Nu kan jag gå med ryggsäck utan att få några smärtor alls.
<br>

<br>Revisioner:
<br>20240310: Första utgåvan

