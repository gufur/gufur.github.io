---
layout: post
title:  "2021-09-06 Vandring Grövelsjön Töfsingdalen"
date:   2021-10-02 18:40:45 +0100
categories: jekyll update
---
<h3>Roadtrip samt Vandring Grövelsjön - Töfsingdalens Nationalpark</h3>

![Utsikt, solnedgång Grövelsjön](/img/GrövelsjönTöfsingdalen1/grövels-Solnedg_DSC04023.JPG "Utsikt, solnedgång Grövelsjön")

Den här hösten har vi planerat en vandring från Grövelsjön till Töfsingdalens Nationalpark. Bilturen upp till Grövelsjön ger dessutom utrymme för att titta på något sevärt (Roadtrip) på vägen upp och ner.
Missöden och väder gjorde dock att turen blev långt ifrån vad vi tänkt. Mer om det nedan.

Strax norr om Rättvik ligger Styggforsen, bara en liten avstickare från ”stora vägen” mot Grövelsjön. Forsen är en del av Siljansringen som skapades för ett antal hundra miljoner år sedan, vid ett meteoritnedslag. <br> 
En fors låter kanske inte så upphetsande men hela ladskapet bjuder på dramatiskt geologiskt sceneri där man ser skrapspåren av meteoriten i bergssidan.
(<a href="https://www.lansstyrelsen.se/dalarna/besoksmal/naturreservat/rattvik/styggforsen.html" target="_top">Styggforsen </a>).
Jordskorpan ställde sig på högkant och underliggande bergslager kom i dagen. Därav bl.a. de kalkbrott som finns i området. I ett av dom ligger Dalhalla, en scen med trevligt utbud av underhållning. (<a href="https://www.dalhalla.se/" target="_top">Dalhalla </a>)

![Repor från nedslaget](/img/GrövelsjönTöfsingdalen1/Styggf-reporBäck_20210907_131808_crop2.jpg "Repor"){:width="48%"} ![Repor från nedslage](/img/GrövelsjönTöfsingdalen1/Styggf-repor_DSC04009.JPG  "Repo"){:width="48%"}

![Sten nedan fallet](/img/GrövelsjönTöfsingdalen1/Styggf-sten_20210907_131646.jpg "Sten") 

![Vass i kvarndammen](/img/GrövelsjönTöfsingdalen1/Styggf-vass_20210907_133501.jpg "Vass")

Från Rättvik är det sedan bara lite drygt 20 mil kvar till Grövelsjön. Runt 17 ”landade” vi i Grövelsjön. Vår plan var att sova i tält vid STF Fjällstation och nyttja deras bekvämligheter.
Många fjällstationer har ju ett område reserverat för tältare men dessvärre har inte Grövelsjön det.
Dom ska ha 200 kr för att utnyttja dusch och kök men hänvisar till allemansrätten för att slå upp tältet. Dessutom var tillgängligheten till kök etc starkt begränsad i tid, för oss tältare. Allt detta var lite magstarkt tyckte vi så det fick bli annan lösning. 
Strax öster Fjällstationen, en bit uppåt fjället finns det en ”sommarparkering” med ett fräscht dass. 
Ryggsäckarna var ju packade så det var bara att hänga på dom och  stega några hundra meter uppåt fjället, längs stigen mot bl.a. Töfsingdalen. Där på vänster sida om stigen finns några perfekta platser att tälta på. Ett visst vindskydd erbjuds av ett glest bestånd av fjällbjörk och barrträd. 

![Utsikt Grövelsjön](/img/GrövelsjönTöfsingdalen1/grövels-fötterUtsiktDSC03431.JPG "Utsikt Grövelsjön")

Utsikten över hela dalen är magnifik. Man ser sjön, byn och  motsatta fjällsidan mot Norge.
Ligger du hemma i sängen och tänker på att sova i tält, så kanske det inte känns så lockade men när du väl kommit ner i sovsäcken och hör alla ljud och känner luften, då finns det inget bättre.

![Tältplats](/img/GrövelsjönTöfsingdalen1/grövels-tältDSC03428.JPG "Tältplats")

Efter en god natts sömn vaknar vi till ett stilla regn. Det blir frukost i tältet. 
Framemot 9 slutar det regna. 
Nu var det dags för uppbrott och vi skulle bara lägga ner några saker i bilen. Jag har just stängt tältet och ska till att runda det då jag snubblar på tältlinan och faller handlöst mot tältet.  I ett försök att stötta mig tar jag tag i tältbågen men den spricker och river upp ett stort hål i kanalen till tältbågen. 

![Trasigt tält](/img/GrövelsjönTöfsingdalen1/grövels_trasigtTält_20210908_083104.jpg "Trasigt tält")

Tältet är nu obrukbart. Där rök vår vandring till Töfsingdalen.

Gissa om jag är ledsen men en förstående och lösningsorienterad hustru får mig att må något bättre då hon säger: ”Men du vi gör dagsturer istället och bor i det stora tältet”.
Sagt och gjort, vi packar om till dagstur och knallar iväg mot bron i nedre delen av Övre Fosksjön, ca 5 km bort.

Letar du ensamhet är den här sträckan inte att rekommendera. Det är en välfrekventerad sträcka. Några skolklasser, en pensionärsgrupp och många äldre par går samma väg. Min fru myntar uttrycket ”gråvargar”. Vi är således i gått sällskap. Vägen är mestadels lättgången. Jag säger vägen för även om den är markerad som stig så ser början ut som en något smal grusväg.

![Grusad stig](/img/GrövelsjönTöfsingdalen1/Stigen-grusadDSC03433.JPG "Grusad stig")

 Längre fram blir det bitvis stenigt men framemot  bron, över det vattendrag som knyter ihop Övre Fosksjön med nedre delen, blir det mer stig.

![Stenig stig](/img/GrövelsjönTöfsingdalen1/Stigen-stenig_DSC04035.JPG "Stenig stig")

Vatten hittar du bara på ett ställe på vägen mot Fosksjön.  Det är strax väster om Foskkläpparna, efter ca halva vägen.

Väl framme vid Övre Fosksjöns ned del finns en bron bro över ån. Platsen är vacker och perfekt för att slå upp tält och tillbringa en eller två nätter på.  Det finns dessutom några stycken dass där. Verkligen bra! Om dom inte funnits där skulle det nog inte vara så trevlig med tanke på alla vandrare som passerar.
Vi, liksom många andra passade på att njuta av mat , vila och miljö. 

![Foskskön-ån](/img/GrövelsjönTöfsingdalen1/fosksjö-Ån1_DSC03437.JPG "Foskskön-ån")

Jag tog tillfället i akt och bokade en tältplats vid Sjöstugan för att få tillgång till bl.a. dusch.
Tur att jag bokade, för dom har bara tre ställen för tält. Många platser för husvagn och husbil men bara tre för tält.

Vandringen tillbaka till Grövelsjön var ganska händelselös med undantag för en av rasterna där vi hittade lä och solen fullkomligt vräkte på. Här passade det bra med lite kaffe och en lur.

Vid 17-tiden var vi tillbaka vid Grövelsjön och checkade in på Sjöstugan. Tältet kom upp i all hast och därefter tog vi en välbehövlig dusch. Dusch, det är lyx det!<br>
Kvällen avslutades med en medhavd öl samt kvällspromenad vid solnedgången. Mysigt.

![Grövelsjön-sanstrand](/img/GrövelsjönTöfsingdalen1/grövels-SandstrandSolnedg_DSC04051.JPG "Grövelsjön sanstrand")

Under natten vaknade vi till regnet som forsade ner. Det blev frukost i tältet då regnet fortsätter att vräka ner. 
SMHI varnade för stora mängder vatten de kommande 3 dygnen. <br>
Att tillbringa så lång tid i tält är inte kul. Det är svårt att få grejorna torra, så vi beslutade oss för att avbryta fjällturen. Vi siktar in oss på vår stuga på västkusten. Mycket bättre kan det inte bli, där är det fortfarande 18 grader i vattnet samt sol och 22 i luften.

Nästa år gör vi  kanske ett nytt försök med Grövelsjön och Töfsingdalen och då med ett helt tält eller blir det Ritsem och Padjelanta. Vi får väl se hur vi tänker då.

<b>Reflektioner och annat:</b>
1. På Facebook finns det ju ett antal trevliga grupper med vandring som tema. Jättetrevligt och man blir sååå sugen på många platser. 
I en del berättelser pratas det om hur lång tid det tar för sällskapen att vandra från det ena stället till det andra. Det är ju bra så vi andra får en känsla för hur lång tid det tar. Var dock försiktig då du använder dessa tider. Bättre är att du lär känna dig själv. Det är du som ska gå.
Tänk på följande och planera därefter:  din ålder, hur vältränad du är, vikt i ryggsäck, Är stigen stenig, branta uppför eller nedförslut etc. <br>
Läste just om ett par som gick fram och tillbaka Grövelsjön - Töfsingdalen på om jag minns rätt 10 timmar. 26 km på 10 timmar det är 2,6 km per timme i snitt, inklusive pauser och matraster.
Vi når knappt 2 km / t, oräknat stoppen. Det tog det oss runt 7 timmar fram och tillbaka till Övre Fosksjön  (totalt ca 10 km)

2. Till den här turen hade vi införskaffat ett ”Footprint”. Det är en superlätt ”presenning” att lägga under tältet. Jättebra grej! Den håller markfukten borta och det känns varmare i tältet. Speciellt bra i absidern där alla grejorna förblir torra.


Revisioner:
20211002 Första utgåvan

