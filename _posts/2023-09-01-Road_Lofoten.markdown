---
layout: post
title:  "2023-09-08 Roadtrip Lofoten"
date:   2023-09-08 18:40:45 +0100
categories: jekyll update
---
<h3>Roadtrip Lofoten via Ritsem och Abisko</h3>
Min fru och jag har alltsedan vi besökte Ritsem och Abisko första gången längtat efter att göra vandringar i områdena. Tidig höst 2023 tänkte vi ge oss ut. Under januari och februari började vi planera några kortare vandringar med utgångspunkt från Ritsem respektive Abisko. Tanken att även lägga till Lofoten till vår roadtrip dök upp först framemot sommaren. Vi var ju ändå i trakterna och det är bara ett par timmars bilkörning mellan Abisko och början på Lofoten.

Det här inläggets fokus är Lofoten. Vandring i Ritsem och Abisko återges i annat inlägg.
Hela trippen,Stockholm,Ritsem, Abisko, Lofoten och tillbaka till svenska västkusten  är ca 500 mil.  
![](/img/lofoten/sthlm-abisko-grebbe.jpg "Karta Sthlm-Lofoten-Svenska Västkusten"){:width="48%"} ![](/img/lofoten/lofoten_Tripp1.jpg  "Karta dag1"){:width="48%"}

![](/img/lofoten/sandvikaC-lofotrViking_sandvikaC_Tripp2.jpg "Karta Sthlm-Lofoten-Svenska Västkusten"){:width="48%"} ![](/img/lofoten/sandvika-sörvågen_Tripp3.jpg  "Karta dag1"){:width="48%"}


Vad är det då som lockar med Lofoten?

Huvudattraktionen är definitivt naturupplevelserna! Spetsiga berg med branta sidor omslutna av havet. Det är magnifikt! Något liknande ser du inte i Skandinavien. Övriga delar av Skandinaviens berg har ju blivit nedslipade av inlandsisen men inte här på de västligaste delarna av Lofoten. Atlantens värme smälte isen så bergen blev kvar som dom skapades då jorden stelnade.

Utifrån den information vi gick igenom under planeringen hade jag förväntat mig små fungerande fiskebyar men vår upplevelse var att de vi besökte var alltför turistifierade och själva fiskeindustrin hade flyttat till annan plats. De västligaste delarna verkade numera leva helt på turistnäringen och inte fiske. Men visst är byarna sevärda. Åker du till Lofoten är det för att uppleva den dramatiska och storslagen natur samt fågelliv och valar. Valsäsongen börjar dock först i november.

Första stället var  Bogen som ligger ganska nära Narvik Där hittade vi ett vandrarhem som låg precis vid vattnet. Det var nästan så att vågorna slog upp på fönstren. Alla rummen låg med havsutsikt. Rummen har en umgängesdel och ett sovdel. Köket var ett gammalt restaurangkök och kanske inte så kul. I övrigt var vandrarhemmet mycket trivsamt, fräscht och prisvärt.

Vandrarhemmet i Bogen
![VandrarhemBogen](/img/lofoten/Bogen-vh_IMG_E0767.JPG "Vandrarhem Bogen")

Boenden i Norge var klart billigare än de svenska och ändå ingick ofta både linne och städning. Bogen var bara en övernattning på vägen till en hytte på Sandvika Camping. Denna ligger strax väster om Svolvaer och fungerade som utgångspunkt för dagsutflykter i området. Återigen ett trivsamt boende med ett sovrum och ett kök integrerat i vardagsrummet. Hytten hade fin utsikt över vattnet och omkringliggande berg. Ge området minst tre dagar för att hinna köra runt. Vi stannade fyra dagar och då ingick en planerad en tripp med båt från Svolvaer till Trollfjorden. Vädrets makter var emot oss så vi hoppade över turen till Trollfjorden.

Utsikt från hytten i Sandvika.
![HytteSandvikaCamping](/img/lofoten/HytteSanvikaCamp_20230906_181804_crop.jpg "Hytte Sandvika Camping")

![SämreVäder](/img/lofoten/SandvikaCamp_SämreVäder_DSC04512.JPG "Sandvika Camping Ibland Sämre Väder")

Svolvaer Centrum. Observera hotellet ovanpå glashuset.
![SvolvaerCentrum](/img/lofoten/Svolvear_IMG_E0851.JPG "Svolvaer Centrum")

Gimsöy Kirke. Här kan det nog blåsa. Kyrkan är förankrad med vajrar.
![Gimsöy Kirke](/img/lofoten/gimsöyKirke_20230908_104607.jpg "Gimsöy Kirke. Förankrad med vajrar")

Sista boendet blev strax utanför Moskenes. Vi hyrde in oss i en hytte som drivs av hotellet The Tide. Ett något dyrare boende än de övriga vi bokat. Hytten var dock relativt stor och mycket fräsch med hotellstandard. Den låg som de flesta hytter vi sett vid vattnet. Bilen var vi dock tvungna att parkera en bit ifrån då det inte fanns väg ner till bostaden.

Så här låg hytten i Sörvågen the Tide. 
![BoendeTheTide](/img/lofoten/boende-theTide_20230910_171722.jpg "Boende i regi av The Tide")

<br/><br/>
Som nämnt ovan är det mest naturens mäktighet i kombination med havet som är sevärt. Platser vi fann speciellt värda att besöka var tex ett ställe som heter Hov (Hov gård). Det ligger längst norrut på Gimsöya. Vi var sugna på en kopp kaffe och då dök Hov gård upp. Gården ligger "in the middle of nowhere" med en restaurang som ligger ovanpå ett stall. Lokalen var mysigt inredd och hade en fantastisk utsikt över bukten och dess sandstrand.  Här kan man få både frukost, lunch och fika med gott kaffebröd. Troligen har dom även en meny för middag. Att sen personalen var jättetrevlig är ju bara "pricken över i'et".

Hov gård
![FikHovGård](/img/lofoten/Fik_HovGård_20230908_111734.jpg "Fik Hov Gård")

Stranden nedanför Hov Gård
![StrandenHovGård](/img/lofoten/Strand_HovGård_DSC04550.JPG "Stranden nedanför Hov Gård")

Fiket / Restaurangen nerifrån Vägen
![Hov Gård](/img/lofoten/HovGård_DSC04553.JPG "Hov Gård")

Ett annat intressant ställe var Lofotr Vikingamuseum på Vestvågöya. Det som gör platsen mest sevärd var den rekonstruktion man gjort av centralbyggnaden som man funnit på platsen. Byggnaden är jättestor och visar hur man bodde och verkade under vikingatiden. Den var indelad i ett antal ”rum” där man sysslade med allt som behövdes på den tiden, snickeri, hantverk, torka fisk och kryddor, laga mat sova  etc. Dessutom var ju själva känslan att befinna sig på en riktig boplats från den tiden fantastisk.

Rekonstruktion av vikingabyggnad
![LofotrVikingamuseum](/img/lofoten/LofotrVikingamuseum_20230908_160148.jpg "Lofotr Vikingamuseum")

Det går inte fort på vägarna. Är det inte 50 eller 60 eller kurvig väg så får man samsas med får eller kor. Som turist är det alldeles utmärkt att det går långsamt. Du har tid att verkligen se omgivningarna även då du sitter vid ratten.

![Landskap](/img/lofoten/fårLängsVägen_IMG_E0927.JPG "Får Längs Vägen")

Lite landskapsbilder
![](/img/lofoten/Landskapsbild-1_DSC04575.JPG "Landskap")

![](/img/lofoten/Landskapsbild-2_DSC04577.JPG "Landskap")

Vi besökte även  Henningsvaer, Nusfjord, Reine, Hamnöya samt naturligtvis den yttersta orten Å. Nusfjord är UNESCO-klassat och tog en avgift för att besöka samhället. Hela byn verkade mer som ett museum över gångna tider och en plats att fira sitt bröllop på. Intressant var att den svartbenade tretåiig mås, Krykkja, hade sin häckningsplats här. 

Svartbenad tretåig mås
![svartbenadTretåigMås](/img/lofoten/svartbenadTretåiigMås_DSC04635_crop.JPG "svartbenad Tretåig Mås")

Nusfjord
![nusfjord](/img/lofoten/Nusfjord_IMG_E0939.JPG "nusfjord")

![nusfjord](/img/lofoten/nusfjord-2_DSC04592.JPG "nusfjord")

Stora sandstränder finns det många av. Den här är Skagsanden beach.
![sandstrand](/img/lofoten/sandstrand_DSC04601.JPG "sandstrand")

Surfing verkar vara populärt. Förekommer på ett antal ställen längs Lofoten.
![Surfing](/img/lofoten/surfing_IMG_0962_crop.JPG "Surfing")

Till slut nådde vi Å. Längre söderut (västerut) än så kommer man inte  med bil. Vägen slutade i en parkeringsplats! Ca 500 m i förlängningen av vägen öppnade sig en magnifik utsikt över Lofotens yttersta delar.
Resterande av Lofoten, ett antal km samt öar sydväst ut, måste göras med båt.
Lofotenresan var nu slut och genom att ta färjan från Moskenes till Bodö sparade vi 1 - 2 dagars körning. 

Utsikt söderut från Å. 
![ÅSöderUt](/img/lofoten/Å-söderUt-1_IMG_E0982.JPG "Å söder ut")

Lite omgivning runt Å.
![](/img/lofoten/Å-omgivning-1_DSC04648.JPG "Å Omgivning")

![](/img/lofoten/Å-omgivning-2_DSC04627.JPG "Å Omgivning")

![](/img/lofoten/Å-omgivning-3_DSC04644.JPG "Å Omgivning")



<b>Reflektioner och annat:</b>
<br>Kommentar:  ----
<br>

<br>Revisioner:
<br>20231028 Första utgåvan


