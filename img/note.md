---
layout: post
---


Varför skriver jag en Blogg då???

 Jo, det började med att jag och min fru gjorde en vandring från Björkliden till Abiskto via Låktatjåcko och Kårsavagge i augusti 2020.  En riktigt häftig upplevelse. Vid planeringen googlade jag en del på vandringar som kunde passa oss, 71 respektive 63 år. Lagom mycket fjäll hyfsat lättgånget mm. 
 
 Det är inte första gången jag har vandrat så jag tycker mig ha viss kunskap och erfarenhet av fjällvandring och fiske i fjällområden. På menyn finns ett 15-tal vandringar, allt ifrån kungsleden från Abisko till Jäckvik, Sarek, Padjelanta etc  Men , ska det visa sig, det var sååå lääänge sedan. Det är klart stor skillnad på kroppen för en 25-30-åring och en 71-åring. Efter mycket googlande valde vi, som sagt, en vandring från Björkliden till Abiskto via Låktatjåcko och Kårsavagge. Lätt som en plätt enligt många berättelser. Nja, visade det sig, det är möjligt att det är lätt som 25-åring men som 71-åring är det en helt annan upplevelse men hur delar jag med mig av denna erfarenhet???

Nätet gav svaret. Jag skulle använda mig av en blogg Kul! Med mer än 30 år av programvara i ryggsäcken så det ska väl det inte vara så svårt att svänga ihop en sådan.  Sagt och gjort . Här är min blogg. Den kommer att handla om vandring, och andra fritidsaktiviteter. Text, mycket eller lite, samt bilder som beskriver pärlorna. Jag hoppas naturligtvis att den kan vara till glädje för fler än mig själv.
Ett jättekul projekt.




